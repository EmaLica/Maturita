---
Data: 20th June 2023
Descrizione: naturalismo, verismo, confronto
---
## Introduzione
Con il termine **positivismo** si indica un **metodo di conoscenza della realtà**, la quale deve essere **studiata attraverso le scienze positive** (matematica, fisica, scienze naturali) **e l'uso del metodo scientifico**.
In questo periodo **è forte la fiducia nel progresso**, in particolare nella scienza, tanto che vengono create nuove discipline come la psicologia e la sociologia (la scienza che studia la società raggruppando tutte le altre scienze).

Come indica il positivismo come il superamento dello stadio teologico e metafisico in favore di uno stadio scientifico caratterizzato da un progresso smisurato: non ci si interroga più sul perché dei fenomeni esaminati, ma ci si pongono domande su come questi accadano.

**Taine afferma che l'opera d'arte** è il **frutto di tre fattori fondamentali**, ossia l'**ambiente**, la **razza** e il **momento storico** in cui essa viene prodotta (determinismo radicale: ogni cosa, senza alcuna esclusione, è figlia del proprio tempo e i comportamenti umani sono frutto di processi chimici e fisici).

**Per Durkheim** invece **l'uomo è frutto di una coscienza collettiva**, sviluppatasi in relazione alle credenze e ai sentimenti comuni che caratterizzano l'intera società.

Infine, tra i più importanti **positivisti italiani Cesare Lombroso fonda l'antropologia criminale**: egli afferma di essere in grado di determinare se una persona ha **tendenze criminali** anche **solo osservando i tratti del suo viso e i suoi comportamenti**.

## Il Naturalismo
Il Naturalismo, molto **diffuso in Francia** (il rappresentante principale è **Emile Zola**) **riprende molti aspetti del Realismo e della narrativa di Flaubert**, ma cerca di **dare voce** anche alle **classi meno agiate** e di mostrare anche **aspetti degradati**, che possono suscitare ribrezzo nel lettore. **Il romanzo** naturalista **deve** quindi **essere vero**, **raccontare fatti della vita reale e dare dignità alla miseria degli umili e dei poveri**. Tra gli altri Naturalisti si ricordano **i fratelli Goncourt** (il loro romanzo Germinie Lacerteux è uno dei primi manifesti del Naturalismo) e **Guy de Maupassant**.
Altro elemento che caratterizza il naturalismo (così come anche in seguito il verismo) è la **scrittura dei cicli**, delle serie di **romanzi che narrano vicende in qualche modo collegate tra loro**.
### Emile Zola
Tra le principali opere letterarie di Zola vi sono:
- **le serate di Médan**, una raccolta di novelle nata dagli incontri di un gruppo di intellettuali nella villa di Zola a Parigi.
- **il Romanzo sperimentale**, uno scritto teorico che riassume le **caratteristiche del naturalismo**, diventandone una **sorta di manifesto**.
- **i Rougon-Macquart**, un ciclo di venti romanzi che narrano le vicende di cinque generazioni di una famiglia con problematiche e vizi di vario genere che si tramandano di generazione in generazione. Tra i romanzi più famosi del ciclo vi sono Il ventre di Parigi, L'Assommoir (l'ammazzatoio) e Germinal, un romanzo sulle dure condizioni di lavoro dei minatori che Zola scrive dopo aver sperimentato in prima persona il lavoro in miniera.

## Il Verismo
In Italia le idee naturaliste ebbero ampia risonanza e a partire dagli **anni Settanta** nasce la corrente letteraria del Verismo, di cui **Luigi Capuana è il principale teorico** e Giovanni **Verga il maggior esponente**. Vi sono poi Federico de Roberto, Matilde Serao (a Napoli) e Grazia Deledda (in Sardegna).

A differenza del Naturalismo, animato da un senso di fiducia nel progresso, gli scrittori **veristi** aderiscono ad una **visione pessimistica e statica della realtà**; l'altra principale differenza con il Naturalismo risiede nel fatto che il Verismo è un fenomeno regionale.