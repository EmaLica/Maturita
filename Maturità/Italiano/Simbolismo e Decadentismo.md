---
Data: 25th June 2023
Descrizione: Simbolismo e Decadentismo
---
## Decadentismo
Il decadentismo è un movimento letterario e culturale che emerse alla fine del XIX secolo, soprattutto in Francia, ma si diffuse anche in altri paesi europei. Esso si contrapponeva alle idee del positivismo e del realismo, esplorando temi come l'estetismo, la decadenza, la malinconia e l'evasione dalla realtà.

I decadentisti esprimevano una **visione pessimistica e disillusa della vita**, riflettendo il **senso di alienazione e insoddisfazione dell'individuo di fronte alla modernità**, alla società borghese e alla crisi dei valori tradizionali. Questo movimento si caratterizzava per l'attenzione all'arte per l'arte, enfatizzando l'estetica, lo stile e l'individualismo dell'artista.

Gli scrittori decadentisti utilizzavano un **linguaggio ricercato e raffinato, spesso con un uso abbondante di simbolismo e metafore**, per creare un'atmosfera suggestiva e onirica. Temi ricorrenti erano la **decadenza morale, l'amore impossibile, la malattia, la morte e la bellezza effimera**.

Tra gli autori più noti del decadentismo si annoverano Charles Baudelaire, autore di "I fiori del male", Joris-Karl Huysmans con il romanzo "À rebours" e Paul Verlaine con la sua poesia simbolista.

Il decadentismo ebbe un'influenza duratura sulle correnti artistiche successive, come il **simbolismo**, l'estetismo e persino il surrealismo. Nonostante la sua breve durata come movimento specifico, il decadentismo ha lasciato un'impronta significativa nella storia della letteratura e dell'arte.

## Simbolismo
### Dal Parnassianesimo al simbolismo
Il principale precedente letterario del simbolismo fu il **Parnassianesimo** (il nome deriva dall'antologia II Parnaso contemporaneo e dal Monte Parnaso, sul quale si dice che vivevano le nove Muse greche): principale esponente di questo movimento fu Gautier, il quale si scagliò in particolar modo **contro la logica economica** che aveva iniziato a pervadere l'arte con la conseguente perdita dell'aura e dell'aureola.
Tra Parnassianesimo e simbolismo si colloca **Baudelaire**, il quale, così come gli altri poeti simbolisti, disprezza la realtà presente e predilige una **vita sregolata** (da qui l'appellativo di poeti maledetti). Altri poeti simbolisti sono **Verlaine** (gusto del vago e del malinconico), **Rimbaud** (il poeta veggente, tema del viaggio come fuga dalla realtà) e **Mallarmé** (vita appartata, **evasione dalla vita reale**).
Viene data grande importanza al significato profondo della parola (come Ungaretti). I poeti simbolisti hanno il compito di **individuare i simboli della natura**, i quali evocano le sensazioni che mettono a contatto l'inconscio con la realtà, creando un **legame occulto con la psiche umana**: si tratta di una sorta di anticipazione della psicoanalisi proposta da Freud. I poeti simbolisti **rifiutano** infine il **tradizionale ordine sintattico** e grafico dei componimenti, creando analogie e anticipando una delle avanguardie del Novecento: il futurismo.

### Charles Baudelaire
La vita di Baudelaire è caratterizzata da un'**enorme sregolatezza**, tanto da renderlo un **modello per i poeti “maledetti”**. La sua opera principale è intitolata **I fiori del male**: si tratta di una **raccolta di poesie organica**, **suddivisa in sezioni** (Spleen e ideale, Quadri parigini, Il vino, I fiori del male, La rivolta, La morte). Anche dal punto di vista del linguaggio quest'opera è rivoluzionaria: **sul piano del lessico è evidente il contrasto tra termini aulici e poetici** (l'ideale) **e termini brutali e volgari** (lo spleen).
Baudelaire anticipa anche l'allegorismo di poeti del Novecento come Montale ed Eliot; è inoltre frequente l'uso di sinestesie, utilizzate anche dagli altri poeti maledetti, in particolare da Rimbaud. Le sinestesie rimandano anche ai legami tra gli elementi naturali, teorizzati in particolare nella poesia/manifesto Corrispondenze, in cui la **Natura è vista come un tempio sacro**, i cui elementi sono legati indissolubilmente e devono essere interpretati e descritti dal poeta.
Nella poesia L'albatro, la condizione di un albatro catturato da dei marinai è metafora del poeta che, in un mondo dove l'artista ha ormai perso la sua aureola, si sente esiliato ed incapace di esprimere la propria intellettualità, allo stesso modo in cui l'albatro sulla terraferma zoppica per via delle sue grandi ali che un tempo gli permettevano di volare alto nei cieli.
