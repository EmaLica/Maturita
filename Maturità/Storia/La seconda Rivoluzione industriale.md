---
Data: 26th June 2023
Descrizione: 
---
## Seconda rivoluzione industriale
Nella prima metà del XIX secolo si diffuse dall'Inghilterra in Europa e negli Stati Uniti la rivoluzione industriale, il cui impulso risiedeva nella macchina a vapore e nella costruzione delle ferrovie. Nella seconda metà del secolo (il culmine della potenza della Gran Bretagna) si ebbe un nuovo impulso fondato su **elettricità, acciaio e chimica**, tre fattori che legarono il progresso industriale alla ricerca scientifica.

La Seconda Rivoluzione Industriale vide anche una nuova organizzazione scientifica del lavoro, che si tradusse in due principi fondamentali:
- il **taylorismo** era basato sulla formula "**one man one job**": ad ogni operaio era affidata una sola mansione, il cui tempo di esecuzione doveva essere standardizzato
- il **fordismo** era un'evoluzione del principio di Taylor, al quale venne aggiunta l'introduzione della **catena di montaggio**, negli stabilimenti di Henry Ford e della sua omonima azienda

Si vide poi l'opposizione tra il potere della borghesia e le **rivendicazioni del proletariato**, guidate dalle idee radicali di **Karl Marx**.

**Classe**: gruppo di individui che presenta una **omogenea** condizione di **reddito** e di **modo di vivere**, differenziandosi in modo netto dagli altri gruppi che formano quella società.

Verso la fine del secolo ci furono una serie di **rivendicazioni dal basso** per il miglioramento delle condizioni lavorative: esse erano volute da organizzazioni chiamate **Trade Unions** (i moderni sindacati), istituite inizialmente dai lavoratori qualificati, consapevoli del ruolo fondamentale che svolgevano all'interno delle fabbriche.

**Sindacato**: organizzazione di lavoratori costituita per **tutelare gli interessi** della categoria.

### Invenzioni e scoperte principali
- Invenzione della **pila**, Alessandro Volta
- Scoperta dell'**elettrolisi**, Humphry Davy, 1807
- **Motore elettrico**, Micheal Faraday, 1821
- **Dinamo**, Micheal Faraday, 1831
- **Reti elettriche**, Thomas Alva Edison e George Westinghouse -> scelta della corrente alternata
- **Sintetizzazione asprina**, Bayer, 1850 (dal 1899 come medicinale)
- **Telegrafo elettrico**, Samuel Morse, 1832
- **Prima linea telefonica**: Antonio Meucci
- **Commercializzazione del telefono**: Alexander Graham Bell, 1875 (brevetto)
- In campo navale: **propulsione a elica**, motore a espansione e uso dell'acciaio per gli scafi
I **Navigation Act** in vigore nelle colonie britanniche vennero **ritirati**, con una conseguente **espansione del mercato** del libero scambio a livello **internazionale**. In **Germania**, invece, l'ulteriore **espansione del sistema ferroviario** e lo sfruttamento più intensivo della regione della Ruhr (zona altamente industrializzata con la creazione di villaggi operai, gestita da dinastie industriali) portarono ad un rafforzamento del **settore siderurgico** (in particolare con l'acciaieria di Essen)
