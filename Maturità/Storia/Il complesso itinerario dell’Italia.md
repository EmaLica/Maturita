---
Data: 26th June 2023
Descrizione: 
---
## La Sinistra storica
### Introduzione
La **Sinistra**, detta in seguito **storica** per distinguerla dai partiti e movimenti di sinistra che si sarebbero affermati nel corso del XX secolo, è stata uno schieramento politico dell'Italia post-risorgimentale. Si parla comunemente di un'egemonia della sinistra storica tra la "rivoluzione parlamentare" del 1876 (quando succedette al governo della Destra) e la "crisi di fine secolo" del 1896.

Il primo leader storico della Sinistra storica fu il piemontese **Urbano Rattazzi**, il quale **nel 1852 realizzò insieme** all'allora leader della Destra storica, **Camillo Benso di Cavour**, **il cosiddetto "Connubio"**. Rattazzi sarà sia Presidente della Camera dei Deputati che Presidente del Consiglio, con i voti sia della Destra, che della Sinistra.

Il primo presidente del consiglio a capo di **un governo solo della Sinistra storica fu Agostino Depretis**, incaricato dal Re, oltre che dallo schieramento di cui faceva parte, si reggeva anche sull'appoggio di una parte della Destra, quella che aveva contribuito alla caduta del governo Minghetti. Nella sua azione di governo, Depretis cercò sempre ampie convergenze su singoli temi con settori dell'opposizione, dando vita al fenomeno del trasformismo.

I membri della Sinistra storica erano conosciuti anche come **Democratici** o **Ministeriali**. A differenza della sua controparte Destra, la Sinistra storica era il **risultato di una coalizione che rappresentava la classe media del nord e del sud**, la borghesia urbana, i piccoli imprenditori, i giornalisti e gli accademici. Ha anche **sostenuto il diritto di voto e la scuola pubblica per tutti i bambini**. Inoltre, il partito era **contrario alle politiche fiscali elevate promosse dalla Destra**. Dopo il 1890, la Sinistra iniziò a mostrare tendenze più conservatrici, tra cui sostenere la rottura di scioperi e proteste e promuovere una politica colonialista in Africa.

## Riforme politiche e sociali
Gli esponenti della Sinistra storica erano perlopiù **esponenti della media borghesia**, **in maggior parte avvocati**. Essa rifletteva una base politica relativamente più larga di quella della Destra; ne condivideva l'ideologia liberale ma la interpretava in maniera più pragmatica. I governi della Sinistra tentarono di riconciliare la politica col «paese reale» democratizzando e modernizzando lo stato e il paese.

### Riforma elettorale
La volontà della Sinistra storica era quella di ampliare il **suffragio fino all'universalità** basandosi **non più** tanto **sul censo** dei cittadini, quanto**sulla loro istruzione**. La Sinistra si batté per l'allargamento del suffragio, tramite **la legge elettorale del 1882 (legge Zanardelli)** che concedeva **diritto di voto a tutti i maschi**, che avessero compiuto i **21 anni e rispettassero requisiti per il voto**: il **pagamento di un'imposta di almeno 19,8 lire** (invece delle precedenti 40) o, in alternativa, il **conseguimento dell'istruzione elementare appena allargata** (era comunque sufficiente dimostrare di saper leggere e scrivere). Per effetto di questa riforma, il corpo elettorale salì al 6,9% della popolazione italiana, rispetto al 2,2% del 1880.

### Riforme amministrative e sociali
Furono avviate numerose inchieste per esaminare le condizioni di vita della popolazione rurale: la più nota è **l'inchiesta Jacini**, che **rivelò una diffusa malnutrizione (pellagra)**, **alta mortalità infantile (per difterite)**, grande povertà e scarse condizioni igieniche. Diffuso era il fenomeno dell'emigrazione.

La Sinistra storica introdusse un **limitato decentramento amministrativo**, con l'**elezione dei sindaci e presidenti delle province** da parte dei rispettivi consigli (precedentemente erano di nomina prefettizia).

In campo sociale, introdusse il **servizio sanitario pubblico** (Legge Crispi-Pagliarini, 1888) e di una **prima modesta libertà di sciopero** (con la riforma del Codice Penale "Zanardelli" del 1889).

Un'importante riforma riguardava l'istruzione: **la legge Coppino (1877)** rese **obbligatoria e gratuita l'istruzione elementare dai 6 ai 9 anni d'età** (che però continuava ad essere finanziata dalle autorità locali e non dallo Stato centrale).

## Fine della Sinistra storica
La fase egemonica della Sinistra storica **si concluse nel 1896 a seguito delle elezioni politiche**. Il governo Depretis, infatti, si era spostato verso l'ala conservatrice del parlamento, incontrando i moderati più progressisti, che erano stati inglobati all'interno di una più grande coalizione.

**Dopo Depretis**, la figura cardine della politica italiana dal 1887 al 1896 fu **Francesco Crispi** che voleva un'Italia forte e ordinata.

Sotto il suo governo **la politica coloniale fu ripresa con più vigore, fino alla disfatta di Adua** (1896), **che segnò la fine** della Sinistra Storica con le dimissioni del primo ministro.