---
Data: 26th June 2023
Descrizione: 
---
## Prima guerra mondiale
### Situazione nei Balcani
In seguito all'indebolimento dell'impero ottomano, i **Balcani erano diventati un territorio di interesse** per molte nazioni europee: l'impero russo controllava gran parte degli Stati della penisola balcanica, e ciò suscitò una reazione da parte della Gran Bretagna e dell'impero austro-ungarico.
Il cancelliere tedesco Bismarck organizzò anche una **conferenza a Berlino per riequilibrare la situazione**: la Bosnia e l'Erzegovina vennero poste sotto la tutela dell'Austria-Ungheria, mentre Cipro passò all'Inghilterra. La Russia mantenne invece il controllo della Bulgaria.

La situazione si era già complicata prima degli eventi del 1914, in seguito a due conflitti denominati **guerre balcaniche**:
- prima guerra balcanica (1912): Serbia, Bulgaria e Grecia combattono l'impero ottomano, che perde la Macedonia
- sconfitta della Bulgaria (ora nemica), che si avvicina alla Triplice Alleanza. La Serbia si contrappone all'Austria per formare la **Grande Serbia**

### Situazione in Italia
L'industria lombardo veneta gravitava intorno alle banche Comit e Credit (influenza tedesca), che ostacolano l'espansione nei Balcani. Gli **interventisti** (es: il gruppo Ansaldo detenuto dalla famiglia Perrone, legato all'industria francese) **chiedono di slegarsi dalle banche tedesche**.

L'**industria elettrica** italiana è fortemente **influenzata dalla Germania**, sia in modo diretto (nei CdA) che in modo indiretto (tramite le banche). I Perrone accusavano tali banche di **ostacolare la formazione di industrie totalmente italiane** e indipendenti dai macchinari tedeschi.

Il predominio tedesco fu facilitato anche dal fatto che l'Italia, per proteggere i prodotti tessili ed agricoli, dovette **rinunciare alla protezione dei prodotti meccanici e chimici** mediante i dazi doganali, che venivano quindi importati dalla Germania.

Anche nel post guerra l'Italia dipendeva ancora dalla Germania, per esempio per l'importazione del **lamierino magnetico**. Esso doveva essere prodotto dalle industrie siderurgiche, quali per esempio la Terni (spinta ad entrare nel settore elettrico dalla Comit, ormai italianizzata, che non riuscivano però a soddisfare la produzione (come denunciato dalla Riforma Sociale del 1922)

### Scoppio del conflitto
Il conflitto si origina nei Balcani, dove l'**arciduca Francesco Ferdinando d'Asburgo viene ucciso (28 giugno 1914) per mano di Gavrilo Princip**, uno studente **serbo**. La responsabilità dell'attentato viene attribuita alla **società segreta "Mano nera"**, operante in Serbia (la Serbia era anche il centro dei movimenti irredentisti slavi).
L'**ultimatum** inviato dall'impero austro-ungarico al governo di Belgrado non viene accettato perché mina la sovranità serba: da qui si origina una serie di dichiarazioni di guerra: 
- 28 luglio: l'impero austro-ungarico dichiara guerra alla Serbia
- la Russia si mobilita a sostegno della Serbia
- 1 agosto: la Germania si allea con l'Austria-Ungheria, dichiara guerra a Francia e Russia, invade il Belgio (neutrale)
- 4 agosto: la Gran Bretagna si schiera a fianco della Francia
- 6 agosto: l'Austria-Ungheria dichiara guerra alla Russia
- 23 agosto: il Giappone si unisce all'alleanza anti-germanica

Si delineano quindi due schieramenti: 
da una parte l'**Austria-Ungheria e la Germania** (l'Italia, facente parte della **triplice Alleanza**, rimane inizialmente neutrale), 
dall'altra la **Serbia, la Russia, la Francia e la Gran Bretagna** (poi anche l'Italia, come quarto Stato della **triplice Intesa**) e il **Giappone**.

### Da guerra di movimento a guerra di posizione
L'idea della Germania era quella di effettuare una **guerra lampo**, passando dal neutrale Belgio per cogliere la Francia di sorpresa: così non fu perché l'esercito belga seppe resistere sufficiente per consentire alle truppe inglesi e francesi di organizzarsi per respingere l'esercito tedesco nella **battaglia della Marna**: i tedeschi, avanzati rapidamente fino a quel momento, dovettero retrocedere e il fronte di guerra si stabilizza sul fiume Aisne.

Sul **fronte orientale**, l'avanzata delle truppe zariste in territorio prussiano venne fermata nelle battaglie di **Tannenberg e dei laghi Masuri**: il fronte si stabilizza poi in Galizia, e anche qui inizia una **guerra di posizione combattuta in trincea**. Le trincee venivano scavate per centinaia di chilometri lungo i fronti per proteggere la fanteria, ma al tempo stesso diedero luogo alla sperimentazione di nuove tecniche d'attacco, come l'uso di artiglierie più avanzate e gas tossici (da qui l'uso delle maschere antigas). La **vita sotterranea** forza, insieme al ritmo sonno-veglia alterato e al contatto quotidiano con la morte, furono infine alcuni degli elementi che contribuirono all'insorgere di **disturbi psichici** nei soldati inviati al fronte.

### Italia: da neutrale all'ingresso in guerra
Per via del carattere difensivo della Triplice Alleanza, l'Italia inizialmente si dichiarò neutrale: la **questione delle terre irredente** era però ancora irrisolta, dunque si formarono due schieramenti, ovvero gli interventisti (a fianco dell'Intesa) e i neutralisti. Tra i primi vi erano i **nazionalisti e gli irredentisti**, i quali desideravano completare l'unificazione italiana. Anche i **liberali di destra** (guidati da Salandra e Sonnino) si schierarono tra gli interventisti insieme al re Vittorio Emanuele III vedeva nella guerra un'opportunità di rinsaldare la monarchia ed il governo.
Tra i neutralisti si schierarono invece il **Partito Socialista Italiano (PSI)**, il cui **giornale "L'Avanti"** era **diretto da Benito Mussolini**, e la maggioranza del **Parlamento** (costituita prevalentemente dal movimento cattolico.

Con l'inizio della fase di stallo le pressioni sul governo di Roma crebbero e, dopo mesi di consultazioni con i rappresentati di Parigi e Berlino, l'Italia firmò il 26 aprile 1915 il **patto di Londra**, un patto segreto (sconosciuto al Parlamento e all'opinione pubblica), con cui l'Italia si impegnava ad **entrare in guerra a sostegno dell'Intesa entro un mese**. Ebbe così inizio il maggio radioso, una serie di manifestazioni pubbliche guidate dai nazionalisti (in particolare d'Annunzio e il "convertito" Mussolini) che accrebbero il sentimento patriottico degli italiani.

### La carneficina del 1915-1916
Le truppe italiane furono schierate in Trentino e in Venezia-Giulia: Cadorna diede loro l'ordine di attaccare ripetutamente **prendendo "a spallate" l'Isonzo**. Il costo di vite umane non fu minimamente ricompensato dalla conquista di Gorizia, unica vera vittoria italiana. Inoltre, per rispondere a questi ripetuti attacchi, l'esercito austriaco organizzò una spedizione punitiva (**Strafexpedition**): lo scopo punitivo era anche dettato dal presunto tradimento che Vienna imputava all'Italia.

Nel frattempo, sul fronte occidentale le battaglie di **Verdun** e della **Somme** si trasformarono anch'esse in autentiche carneficine; sul versante orientale, i russi dovettero retrocedere, abbandonando buona parte della Polonia, mentre l'impero ottomano, guidato dai giovani turchi, rese ancora più difficili le condizioni della minoranza armena (poiché cristiana e accusata di essere filorussa).

Ciò che giocava a favore dell'Intesa era la **supremazia della flotta britannica**, la quale impose un **ferreo blocco navale** agli imperi centrali, che non potevano così rifornire i propri eserciti: la Germania replicò a ciò iniziando ad affondare le navi nemiche. In seguito alla morte di cittadini statunitensi nel **naufragio della nave passeggeri Lusitania**, il presidente americano Woodrow Wilson si fece promettere che ogni attacco sarebbe stato preceduto da un preavviso.

### Una guerra di massa
Per la prima volta furono utilizzate **nuove tecnologie** quali la mitragliatrice automatica, i gas urticanti, i carri armati e i primi aeroplani: vennero inoltre coinvolti nel conflitto una moltitudine di civili, tanto che si stima che i morti furono all'incirca 200 milioni in totale. Gli Stati furono chiamati a sovvenzionare l'**industria bellica**, abbandonando il sistema del Gold standard ed **indebitandosi fortemente**, creando una **forte inflazione**.

### 1917: un anno di svolta
La situazione cambiò drasticamente nel 1917: la **guerra navale** si intensificò e la Germania affondò tre mercantili statunitensi, **Wilson dichiarò guerra alla Germania** e gli Stati Uniti, fino ad allora formalmente neutrali, si schierarono apertamente a fianco dell'Intesa: con questo avvenimento, insieme all'**uscita dalla guerra** da parte della **Russia**, la caratterizzazione ideologica della guerra apparve ben più distinta.

L'uscita della Russia fu condizionata dall'avvento della rivoluzione bolscevica, che vide Lenin salire al potere e porre fine al regime zarista. **Lenin** si rese conto che **il conflitto non poteva più essere sostenuto**, dunque proclamò una **pace senza annessioni e indennità**: tuttavia, tramite il trattato di Brest-Litovsk, la Russia non solo non ottenne alcun vantaggio, ma fu addirittura costretta a **cedere territori come l'Ucraina**, le odierne repubbliche baltiche e parte della Bielorussia (territori che verranno in seguito riconquistati con la nascita dell'Unione Sovietica)

Nel frattempo nei paesi belligeranti si diffusero **vari moti di ribellione**, sia tra i civili che tra i militari; il 22 agosto 1917 a Torino una manifestazione popolare si trasformò in una sommossa che dovette essere repressa dall'esercito. In questo clima di tensione generale intervenne anche papa Benedetto XV che si appellò a tutti i governanti per **fermare "l'inutile strage"**.

Sul fronte meridionale l'Italia aveva riportato due vittorie sull'**altopiano di Asiago e sul Carso**: a queste seguì però la ben più importante **disfatta di Caporetto** (23-24 ottobre 1917): le truppe austriache prima bersagliarono i nemici con l'artiglieria, poi la fanteria li accerchiò prendendoli alle spalle e facendo più di 300.000 prigionieri: oltre a ciò, il Friuli e metà del Veneto caddero in mani austriache.
Questo fu un momento di svolta in quanto il generale **Cadorna** venne **sostituito da Armando Diaz**, il quale sostituì la disciplina della coercizione con quella della persuasione; questo, insieme all'accelerazione dei ritmi produttivi dell'industria bellica, permise all'esercito italiano di essere rifornito rapidamente per poter **organizzare la controffensiva**.

### Epilogo del conflitto
Lo stato maggiore tedesco (composto, tra gli altri, da Paul Von Hindenburg, futuro presidente della repubblica tedesca di Weimar) era ben consapevole che le aspettative nel medio periodo non era così rosee, poiché gli alleati erano ormai allo stremo: per questo si decise di sferrare cinque grandi offensive volte a conquistare Parigi. **L'Intesa respinse** però questi **attacchi e sferrò** a sua volta **una controffensiva**: nella battaglia di Amiens i tedeschi vennero sconfitti e furono costretti ad abbandonare il nord della Francia ed il Belgio.

In Italia, i socialisti di Turati e Treves (fino ad allora neutrali) si impegnarono in prima persona per esortare gli italiani a respingere il nemico. Boselli venne sostituito alla guida del Governo da Vittorio Emanuele Orlando e l'**esercito** venne **rinforzato dai ragazzi del '99** (i neo diciottenni). La resistenza sull'altopiano di Asiago, sul monte Grappa e sul Piave fu tale da permettere una controffensiva che vide la battaglia **decisiva a Vittorio Veneto** (24 ottobre 1918). Gli austriaci firmarono l'**armistizio il 3 novembre 1918** e il 4 novembre venne diffuso in tutto il paese il proclama della vittoria firmato da Diaz.

Negli stessi giorni l'imperatore asburgico **Carlo I aveva dovuto abdicare** in seguito alle pressioni dei movimenti indipendentisti, l'**impero ottomano era caduto** sotto i colpi degli inglesi in Siria e in Palestina, e i tedeschi si trovarono a fare i conti con la "**settimana rossa**", in occasione della quale gli operai istituirono Consigli simili ai soviet russi e Guglielmo Il si diede alla fuga. Anche la **Germania** firmò così la **resa**.

In tutto ciò, nel 1918 si diffuse anche l'**influenza spagnola**, che causò più morti della guerra stessa. Il nome deriva dal fatto che solo la Spagna, neutrale nel conflitto, ne poté parlare senza mostrare segni di debolezza. Si ipotizza che la spagnola possa essersi originata in seguito alla **sperimentazione di un vaccino** sulle reclute di alcuni campi militari statunitensi, le quali venivano poi mandate in Europa a sostegno dell'Intesa.

### Trattati di pace
Sin dal gennaio 1918, prima della fine della guerra, il presidente **Wilson aveva stilato 14 punti** (per citarne uno, il principio di **autodeterminazione dei popoli**) che avrebbero dovuto rappresentare le linee guida nella conduzione delle trattative di pace una volta terminato il conflitto. Egli volle anche la creazione di un organismo sovranazionale, la **Società delle Nazioni Unite**, a cui però gli **Stati Uniti non parteciparono**.

I **trattati di pace** vennero condotti dalle tre potenze vincitrici: la Francia con Clemenceau, l'Inghilterra con Lloyd George e gli Stati Uniti con Wilson. L'**Italia**, che partecipò con il primo ministro Vittorio Emanuele Orlando e il Ministro degli Esteri Sidney Sonnino, venne considerata una **potenza marginale**: in quanto tale non partecipò alla spartizione delle colonie tedesche ed abbandonò in anticipo la conferenza di Parigi.

Tra i **trattati **più importanti si ricordano il **Diktat** (pace punitiva nei confronti della Germania, voluta soprattutto dalla Francia per riottenere l'Alsazia e la Lorena), il trattato di **Saint-Germain** (creazione della Repubblica d'Austria) e il trattato di **Sèvres**, con il quale si sancii il passaggio di molti territori dell'impero ottomano a Francia, Inghilterra, e Grecia. La validità di questo trattato **cessò quando entrò in vigore il trattato di Losanna**, voluto da Mustafa Kemal (detto Ataturk, ossia padre della patria), il leader dei giovani turchi che abbatte il sultanato ottomano in favore di una Turchia ad impronta occidentale e fortemente militarizzata.

**Francia e Inghilterra** mantennero il **controllo sul Medio-Oriente e dell'Egitto** attraverso la politica dei mandati, la quale, almeno sotto il punto di vista formale, doveva costituire un periodo di transizione per favorire lo sviluppo dei nuovi Stati indipendenti. Tale politica si trasformò in realtà in una politica di controllo.

La **Gran Bretagna**, che durante la guerra aveva fatto leva sullo spirito nazionalista arabo per indebolire l'impero ottomano, cercò di attuare una **politica di conciliazione**: riconobbe l'indipendenza dell'Egitto (a patto di poter controllare militarmente il canale di Suez) e favori la nascita dei regni di Iraq e Transgiordania.

In Libano, la Francia poté contare sull'**appoggio dei cristiani** appartenenti alla Chiesa maronita (di culto orientale), mentre in Siria dovettero cedere ad alcune richieste del popolo locale in seguito a dei prolungati tumulti.