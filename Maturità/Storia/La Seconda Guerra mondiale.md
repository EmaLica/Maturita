---
Data: 26th June 2023
Descrizione: 
---
## Introduzione alla Seconda Guerra Mondiale
Se la prima guerra mondiale era scoppiata dopo un evento singolo ed improvviso, la **seconda guerra mondiale**, a distanza di 25 anni, era stata **sicuramente più prevedibile e in parte causata dalle conseguenze del primo conflitto**. Questo scontro drammatico e letale si è protratto dal 1939 al 1945. I due principali contendenti in campo erano l’“**Asse**” (Germania, Italia e Giappone) e gli “**alleati**” (Francia, Gran Bretagna, Stati Uniti, Unione Sovietica, Cina). Per molti aspetti, dunque, si trattava **della prosecuzione**, dopo una pausa di 20 anni, della prima guerra mondiale, sebbene, come vedremo, con elementi differenti.  
Il numero dei morti complessivi oscilla tra **i 40 ed i 50 milioni e con questo triste record** si aggiudica il primato del conflitto più sanguinoso della storia.

## Il ruolo della Polonia nella Seconda guerra mondiale
Durante la conferenza di Monaco nel settembre del 1938, le democrazie cedettero i Sudeti alla Germania. Poco dopo, i nazisti pianificarono di occupare la Moravia e la Boemia, che furono annesse al Terzo Reich da Hitler nel marzo del 1939. Questo cambiò l'atteggiamento della Francia e della Gran Bretagna, che cercarono assistenza militare da altre nazioni, in particolare dalla Polonia.

Nel frattempo, Germania e Italia siglarono il patto d'acciaio, impegnandosi ad aiutarsi reciprocamente in caso di guerra. Tuttavia, l'Italia non era pronta militarmente per la guerra. L'URSS non aveva ancora preso una posizione, temendo l'aggressività tedesca, mentre gli occidentali erano preoccupati delle ambizioni russe nell'Europa dell'Est. La Polonia non avrebbe concesso alle truppe sovietiche il passaggio attraverso il suo territorio.

Inaspettatamente, i nazisti e l'URSS firmarono un patto di non aggressione (Molotov-Ribbentrop) nell'agosto del 1939. Ciò permise ad Hitler di attaccare la Polonia il 1º settembre 1939 senza timore di una reazione russa, dando inizio alla **seconda guerra mondiale**. Nonostante il patto d'acciaio, l'Italia dichiarò la non belligeranza, mentre Francia ed **Inghilterra** dichiararono formalmente guerra alla Germania.

La conquista della Polonia avvenne rapidamente grazie alla **guerra lampo** (Blitzkrieg) tedesca, che sfruttava l'uso innovativo dei **mezzi corazzati**. Varsavia cadde sotto i bombardamenti tedeschi e i russi occuparono le zone orientali in modo brutale, compiendo esecuzioni di ufficiali polacchi. La guerra si stallo per sette mesi, durante i quali la Russia attaccò la Finlandia e la Germania occupò **Danimarca** e **Norvegia**. I nazisti controllavano gran parte dell'Europa settentrionale e centrale.

A questo punto, la Francia sarebbe stata il prossimo obiettivo.

## La sconfitta della Francia nella Seconda guerra mondiale
Nel periodo compreso tra il 10 maggio e il giugno 1940, la Germania completò l'occupazione della Francia centrale e settentrionale. Nonostante avesse un esercito numeroso e all'avanguardia, l'approccio obsoleto dei generali francesi basato sulla guerra di posizione li portò a concentrarsi sulla linea difensiva della **linea Maginot**, lasciando scoperti Paesi Bassi, Lussemburgo e Belgio. A metà maggio, i tedeschi invasero i Paesi Bassi e superarono le armate francesi, belghe e il contingente britannico grazie ai carri armati, costringendo quest'ultimo a una **rapida evacuazione** nella città portuale di Dunkerque al confine belga.

Il 14 giugno, i nazisti entrarono a Parigi. Philippe Pétain, un maresciallo di 84 anni, divenne il nuovo presidente del consiglio e il 22 giugno firmò un **armistizio con la Germania**, avvenimento che si svolse nello stesso luogo in cui 22 anni prima i tedeschi avevano firmato l'armistizio con francesi e britannici. Il nuovo governo segnò la **fine della Terza Repubblica**. Pétain attribuì la colpa della sconfitta nella seconda guerra mondiale alla democrazia avanzata della Francia repubblicana, ritenendola troppo permissiva. La nuova costituzione promulgata dal maresciallo enfatizzava l'**autorità**, la **famiglia**, la **religione**, il **corporativismo** nel lavoro e l'esaltazione del lavoro agricolo. La sede del governo venne stabilita a Vichy, una piccola città termale, e la sovranità effettiva del governo era limitata alla metà meridionale della Francia e alle colonie, mentre il resto del paese era occupato dai tedeschi. Di fatto, la Francia di Vichy divenne uno **Stato satellite della Germania**, interrompendo ogni tipo di rapporto con la Gran Bretagna il 3 luglio.

## L'Italia nella seconda guerra mondiale
Mentre **Hitler** occupava la Francia, **Mussolini**, convinto di una prossima fine della **seconda guerra mondiale**, annuncia con notevole ritardo l’**intervento italiano** a fianco dell’alleato nazista. I motivi per cui l’Italia non era entrata in guerra prima (nonostante il patto d’acciaio) erano l’effettiva **impreparazione dell’esercito** e la **carenza di materie prime**. La velocità con cui la Francia era definitivamente crollata, però, aveva fatto cambiare idea non soltanto a **Mussolini**, ma anche al re, agli industriali, e ai gerarchi fascisti più moderati. Sembrava che l’Italia avrebbe ottenuto una vittoria gloriosa con sforzi minimi. Il 10 giugno del 1940, dal **balcone di Piazza Venezia**, a Roma, da cui era solito parlare al popolo, il duce annuncia alla folla l’**entrata dell’Italia nella seconda guerra mondiale**.

L’offensiva contro la Francia parte il 21 giugno, soltanto un giorno prima che Pétain avrebbe firmato l’**armistizio con i nazisti**, e non è il successo sperato: la penetrazione in territorio francese è molto limitata, e le perdite piuttosto alte. Nonostante questo, la Francia stremata chiede subito l’**armistizio** (firmato il 24 giugno), che prevede soltanto qualche piccola variazione nei confini e una limitata smilitarizzazione. Contemporaneamente **Mussolini attacca gli inglesi** nel Mediterraneo. La flotta italiana viene sconfitta in Calabria e nell’Egeo, mentre un’offensiva contro gli inglesi in Libia si ferma per la **carenza di mezzi**. **Mussolini** era convinto che l’Italia poteva combattere una propria **seconda guerra mondiale**, parallela ed indipendente da quella tedesca, e per questo, per il momento, rifiuta le offerte di aiuto tedesche in Nordafrica.

Gli italiani attaccheranno la **Grecia** il 28 ottobre del 1940, scontrandosi ancora una volta con una **resistenza al di sopra delle aspettative** e dovendo ripiegare in Albania. A dicembre, gli inglesi conquistano la Cirenaica, ed è a questo punto che **Mussolini** deve **accettare gli aiuti tedeschi** per riconquistare la regione. Nel 1941 gli inglesi riusciranno a conquistare le **colonie italiane** in Africa orientale: Etiopia, Somalia, Eritrea. Ormai era chiaro che l’Italia non poteva farcela nella **seconda guerra mondiale** senza l’aiuto dei tedeschi, che nell’aprile del ‘41 interverranno anche nei Balcani ed in Grecia.

## La resistenza dell'Inghilterra: il primo ostacolo alla vittoria tedesca della seconda guerra mondiale
Alla fine del ‘40, l’unica potenza in grado di fronteggiare con qualche successo l’avanzata della Germania nazista nel corso della **seconda guerra mondiale** era l’Inghilterra. Il primo ministro, il conservatore **Winston Churchill**, al potere dal maggio del ‘40, aveva un programma semplice: **guerra totale** contro la Germania nazista, che dal canto suo, pur di veder riconosciute le recenti conquiste, sarebbe stata disposta persino a trattare, per il momento. Nell’autunno del 1940, a **Hitler** non rimaneva che tentare di **invadere l’Inghilterra**. Il punto di forza della Gran Bretagna era la propria **flotta**, e per questo i nazisti scelgono la via aerea, bombardando continuamente per tre mesi obiettivi sia militari che industriali (tra cui la stessa città di Londra).

Nonostante casi come Il **bombardamento di Coventry**, le incursioni dell’aviazione tedesca (Luftwaffe) vengono però contrastate con una certa efficacia dalla contraerea britannica, la Royal Air Force (Raf), e l’operazione, che **Hitler** aveva chiamato “Leone Marino” viene fermata e rimandata. Per la prima volta, la macchina da guerra nazista era **costretta a fermarsi**, almeno per un po’.

## Guerra alla Russia ed intervento degli Stati Uniti: la svolta della seconda guerra mondiale
Il 22 giugno del 1941 la Germania nazista, ormai priva di fronti aperti in occidente (fatta eccezione per il Nordafrica), inizia ad **invadere l’Urss**, che del resto era da anni il principale obiettivo dell’imperialismo nazista. Il nome in codice dell’operazione militare, aperta su un fronte che andava dal Mar Nero al Baltico (1600 chilometri) era **Operazione Barbarossa**. All’inizio è un successo sorprendente, a cui prende parte anche un corpo di spedizione voluto da 
**Mussolini**, che non poteva sottrarsi a questa crociata antibolscevica.

Alla fine del 1941, la **Seconda guerra mondiale** diventa veramente globale. Fino ad allora gli Stati Uniti si erano limitati a sostenere economicamente l’intenso sforzo bellico inglese. Il presidente **Franklin D. Roosevelt**, unico presidente degli Stati Uniti ad essere eletto per la terza volta, aveva interrotto soltanto a maggio le relazioni con Italia e Germania. Ad agosto aveva firmato con Churchill la **Carta Atlantica**: documento in otto punti che **condannava il fascismo** e stabiliva alcune linee guida per un nuovo ordine democratico a venire, basato sull’autodeterminazione dei popoli, sul commercio libero, sulla cooperazione internazionale e sulla rinuncia all’utilizzo della forza tra Stati. Per molti versi ricordava i quattordici punti di Wilson.

Nel frattempo, il **Giappone**, principale potenza asiatica, si era legato dal settembre del 1940 ad un patto (il **patto tripartito**) con Germania e Italia. A luglio del 1941 i giapponesi avevano invaso l’Indocina francese, suscitando da parte di Gran Bretagna e Stati Uniti un **blocco delle esportazioni** verso il Giappone, uno stato altamente industrializzato ma privo di materie prime.

## Pearl Harbor: la seconda fase della seconda guerra mondiale
Poco prima delle otto di mattina del 7 dicembre 1941, l’aeronautica giapponese sferra un devastante attacco alla **base navale americana** di Pearl Harbor, nell’isola di Oahu, alle Hawaii. Si trattava di un **attacco a sorpresa**, senza nessuna formale dichiarazione di guerra. Centinaia di aerei giapponesi erano partiti da una portaerei, e attaccarono con due ondate le maggiori navi da guerra americane. Gli americani non si aspettavano un attacco del genere, e perdono più di **2.000 soldati, 55 civili, centinaia di aerei**. Le perdite giapponesi sono minime. Il giorno dopo, gli Stati uniti approvano la **dichiarazione di guerra al Giappone**, e l’11 dicembre Germania e Italia, secondo il patto tripartito, dichiarano a loro volta guerra agli Stati Uniti. La **seconda guerra mondiale** inizia ad assumere nuove tinte.

## La grande alleanza (1942-1943)
Nel maggio del 1942 gli americani iniziano a **fermare l’avanzata giapponese** nel Pacifico, che nel febbraio del ‘43 si arresterà definitivamente, mentre nell’Atlantico americani e britannici iniziano a difendersi più efficacemente dai temibili sottomarini tedeschi.  
A Stalingrado (oggi Volgograd), sul fiume Volga, i sovietici riescono a **resistere ai nazisti**, che assediano la città tra agosto e novembre del ‘42: si trattava della sconfitta peggiore finora subita dai tedeschi nel corso della **seconda guerra mondiale**, un simbolo di come **la situazione si stava capovolgendo**. Perdere Stalingrado sarebbe stato fatale per la Russia, perché la città non era non soltanto una base di rifornimento sul maggiore corso d’acqua della Russia, ma anche un punto che avrebbe consentito ai tedeschi di circondare mosca. La battaglia era stata devastante sia per i tedeschi che per i sovietici, in particolare per gli abitanti di Stalingrado, che non erano stati evacuati.

Contemporaneamente, i britannici stavano fronteggiando italiani e tedeschi nel **Nord Africa**: il generale Rommel (‘la volpe del deserto’) era riuscito ad arrivare nel giugno del ‘42 ad El Alamein, ma la controffensiva britannica costringe i tedeschi alla **ritirata** ad ottobre. Nel maggio del ‘43 italiani e tedeschi saranno **definitivamente cacciati** dall’Africa.

## Lo sbarco in Normandia: verso la fine della seconda guerra mondiale
Tra 1943 e ‘44 i sovietici, al costo di enormi sacrifici, respingono i tedeschi ed iniziano ad avanzare verso occidente: nella primavera del ‘45 **conquisteranno Berlino**. Alla fine del 1943 c’era stata la conferenza di Teheran, dove i leader dei tre principali stati alleati, **Roosevelt, Stalin e Churchill** si erano incontrati, e gli anglo-americani si erano impegnati a sbarcare sulle coste della Francia, in Normandia.

## Il tramonto del Nazismo
Il 25 aprile, in Italia, il Cln proclama l’insurrezione generale mentre i tedeschi abbandonano Milano. **Mussolini tenta di rifugiarsi in Svizzera** travestito da soldato tedesco, ma viene catturato, fucilato dai partigiani ed esposto a **piazzale Loreto** a Milano. Quanto ad **Hitler**, il 30 aprile si spara un **colpo di revolver alle tempie** nel proprio bunker sotterraneo (ormai sede del governo). A questo punto, il Reich non può che chiedere la resa agli alleati. Il 7 maggio del ’45 a Reims si firma la **capitolazione dell’esercito tedesco** e le ostilità cessano formalmente nei due giorni successivi. Erano morti i due dittatori che più di tutti avevano voluto la **seconda guerra mondiale**, che si concludeva dopo quasi sei anni. L’unico paese dell’asse a restare in piedi era il **Giappone**.

## Bomba atomica su Hiroshima: l'ultimo atto della seconda guerra mondiale
Gli americani iniziano a **bombardare sistematicamente il Giappone** alla fine del ‘44 con l’apporto di grandi portaerei e giganteschi ‘bombardieri strategici’ (delle vere e proprie fortezze volanti). L’attacco via terra e via mare nel territorio giapponese era previsto per l’estate del ‘45, ma il Giappone non sembrava affatto sul punto di arrendersi. Al contrario, i kamikaze continuavano inesorabilmente a farsi esplodere sulle navi americane. Nel frattempo il presidente Roosevelt era morto (12 aprile 1945), e fu il suo successore **Harry Truman** a decidere di utilizzare la **bomba atomica** (o bomba a fissione nucleare, messa a punto a partire dagli studi effettuati da **Enrico Fermi**), un devastante ordigno messo a punto da pochissimo tempo, contro il Giappone.