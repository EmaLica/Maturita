---
Data: 26th June 2023
Descrizione: 
---
## L'Italia tra fine Ottocento e inizio Novecento
**Caduto l'ultimo governo Crispi in seguito alla sconfitta di Adua** (1896), **salirono** al potere **prima di Rudini e poi Luigi Pelloux**: durante il governo di quest'ultimo vi furono **alcune rivolte**, che a Milano vennero **represse** con la forza **dal generale Bava Beccaris**. In seguito a questi eventi e alle limitazioni delle libertà varate da Pelloux, l'anarchico **Gaetano Bresci uccise il re Umberto I**, al quale succedette Vittorio Emanuele III. Il **nuovo leader del governo fu Zanardelli, ammalatosi poi gravemente nel 1903 e al quale succedette Giovanni Giolitti**.

## Il governo di Giolitti
Quando Filippo Turati, leader del partito socialista, si rifiutò di entrare a far parte del governo, **Giolitti riprese la pratica del trasformismo adottata da Depretis** per ottenere un ampio numero di consensi.
Nel frattempo il partito socialista si rafforzò con la nascita della CGdL (Confederazione Generale del Lavoro).
Mentre Giolitti propose una **mediazione tra borghesia imprenditoriale e proletariato organizzato del nord** (trascurando ogni mediazione con le proteste contadine disorganizzate del meridione), **Sidney Sonnino**, tornato per brevi periodi al Governo, propose di dare spazio allo **sviluppo** della **piccola proprietà contadina** per provare a risolvere la questione meridionale. I suoi “esperimenti" fallirono però assai presto, tanto che governò solamente per due brevi parentesi racchiuse nell'età giolittiana.
Anche nei brevi periodi in cui Giolitti lasciò temporaneamente la guida del Governo, egli rimase il **vero attore principale** della politica italiana, come avvenne con la **statalizzazione delle ferrovie** (1905).
Non mancarono gli oppositori del giolittismo: Albertini denunciò come la Camera fosse "un **docile strumento** nelle mani del Governo" mentre Salvemini accusò Giolitti di intervenire nei collegi elettorali meridionali attraverso i **mazzieri**, i quali avevano il compito di costringere con la forza gli elettori a votare a favore di Giolitti.

### L'economia italiana
L'Italia, tra il 1907 e il 1913, compi notevoli **passi in avanti** nel campo dell'**industrializzazione**: la **politica protezionista** iniziò a dare i suoi frutti negli anni Novanta dell'Ottocento, e l'affidamento a imprese nazionali della realizzazione delle più importanti infrastrutture diede un notevole impulso economico.
In alcuni casi i forti **incentivi statali diedero luogo a casi di corruzione**, **in altri** si crearono dei trust, come nel caso dell'**acciaieria Terni e gli impianti Ilva** a Piombino e Bagnoli. Giolitti procedette poi a riorganizzare gli istituti di emissione tramite la creazione di banche miste (raccolta risparmi dei cittadini e erogazione prestiti alle imprese): il **capitale finanziario messo** così **a disposizione** diede impulso a nuovi settori, come l'industria idroelettrica, l'industria meccanica (cantieri navali e materiale ferroviario) e la nuova produzione di automobili (nascono FIAT, Lancia e Alfa).
Nelle piccole e medie imprese **emerge una nuova classe di imprenditori**, tra cui le famiglie Agnelli, Pirelli, Olivetti e Conti

### Divario tra nord e sud
Nel Nord si era andato a delineare un **triangolo industriale** tra le città di **Milano, Torino e Genova**, mentre il Sud era ancora in una condizione di **arretratezza generale**.
Il Mezzogiorno non fu completamente abbandonato a sé stesso, tanto che nel 1904 il governo Giolitti emanò un **provvedimento straordinario** per lo **sviluppo industriale di Napoli**: Napoli rimase però un polo isolato, mentre nel resto del sud per via delle pessime condizioni si verificò un'**emigrazione massiccia**, che contribuì allo sviluppo dell'economia italiana tramite le rimesse inviate ai familiari rimasti in patria.

### Riforme e nazionalismo
L'Italia di Giolitti venne accusata dallo scrittore Enrico Corradini di essere una nazione proletaria in mezzo a nazioni plutocratiche".
Quando Giolitti trovò l'**opposizione del movimento nazionalista** alle sue riforme (primo fra tutte il suffragio universale maschile) egli dovette soddisfare le richieste con un'**impresa coloniale in Libia**.
L'**Italia**, dopo aver ottenuto l'assenso di Inghilterra e Francia, nazioni interessate ad altri territori africani, **dichiarò guerra alla Turchia** (1911): l'anno successivo, con la pace di Losanna, la Turchia **riconobbe la sovranità politica** dell'Italia **sulla Libia**.
Altre riforme volute da Giolitti furono l'INA (Istituto Nazionale delle Assicurazioni) e l'ispettorato del Lavoro.

### Epilogo della stagione giolittiana
I cattolici ebbero per la prima volta dall'emanazione del non expedit dei candidati da votare per la prima volta: tali candidati erano inseriti nel **patto Gentiloni**, ed erano candidati liberali che si impegnavano a sostenere gli ideali cattolici. Dei 300 liberali eletti, circa 225 erano iscritti nella lista Gentiloni.
Per Giolitti la situazione politica precipitò con il **prevalere dei socialisti radicali sui riformisti**: egli perse l'assenso dei socialisti e il governo cadde. Sali al potere **Salandra**, messo subito a dura prova da una **manifestazione di massa** (la **settimana rossa** del giugno 1914, scaturita in seguito a uno sciopero generale indetto dalla CGdL)
